# Skenaariovetoisen penetraatiotestauksen menetelmäkirjasto

Tämä kirjasto on tarkoitettu skenaariovetoisen penetraatiotestauksen (SVPT) menetelmien julkaisuun. Menetelmät julkaistaan graafisina mallinnuksina, jotka ovat vapaasti hyödynnettävissä. Menetelmät on kehitetty kuntien näkökulmasta, mutta ovat usein sellaisenaan sovellettavissa myös muissa kohdeyksiköissä.

Mallit on kehitetty [diagrams.net](https://diagrams.net/) -alustalla, jonka [lähdekoodi](https://github.com/jgraph/drawio) on avointa. Mallit julkaistaan vektorigrafiikkana (SVG) sekä rakenteisena tekstinä (XML), jonka myötä mallit ovat helposti tuotavissa takaisin em. ratkaisuihin ja muokattavissa edelleen. Kontribuutiot ovat tervetulleita.

SVPT perustuu uhka- ja hyökkäysskenaarioiden mallinnukseen sekä [tilannekohtaiseen menetelmäkehitykseen](https://link.springer.com/book/10.1007/978-3-642-41467-1). Uhkaskenaariot auttavat tunnistamaan kohdeyksikköön liittyviä kyberuhkia. Hyökkäysskenaariot auttavat hahmottamaan uhkiin liittyviä mahdollisia kyberhyökkäyksiä. Tilannekohtaiset penetraatiotestausmenetelmät muotoillaan skenaarioiden perusteella siten, että ne simuloivat osaltaan hyökkäysskenaarioiden toteutumista ja tuottavat siten täsmätietoa kohdeyksikön varautumisen tasosta.

Tilannekohtaiset menetelmät perustuvat skenaariovetoisen penetraatiotestauksen [metamenetelmään](/mallit/svg/Metamenetelma.svg), joka pyrkii mallintamaan sovellusalueen tärkeimmät käsitteet ja niiden väliset yhteydet.

Esimerkkejä tilannekohtaisista menetelmistä:

[Tietojenkalastelusimulaatio avoimen lähdekoodin välineillä](/mallit/svg/Tietojenkalastelu1_OSS.svg)

[Tietojenkalastelusimulaatio SaaS-välineellä](/mallit/svg/Tietojenkalastelu1_SaaS.svg)

Tilannekohtaisten menetelmien jalkauttamiseen on tarjolla myös ketterän ohjelmistokehityksen puolelta mukautettu [prosessimalli](/mallit/svg/Prosessimalli.svg).

Menetelmäkirjasto on kehitetty osana Kuntien digi- ja kyberturvallisuuden testaus- ja kehittämismenettely -hanketta.
